দীর্ঘদিন ধরেই পৃথিবী বাসীর কাছে আতঙ্ক হয়ে রয়েছে ‘১৯৫০ ডিএ’ নামের গ্রহাণুটি। গবেষকেরা বলছেন, পৃথিবীর দিকে ধেয়ে আসছে গ্রহাণুটি। পৃথিবীতে আঘাত হানার আশঙ্কা রয়েছে। যুক্তরাষ্ট্রের টেনেসি বিশ্ববিদ্যালয়ের গবেষকরা দাবি করেছেন, ভয়ংকর ও দ্রুতগতির গ্রহাণুটির সঙ্গে পৃথিবীর সংঘর্ষে মানব সভ্যতা বিলীন হয়ে যেতে পারে। তবে আশার কথা হচ্ছে, গ্রহাণুর গতি পরিবর্তন ও মহাকাশে এটিকে চূর্ণবিচূর্ণ করে এর গতি থামানোর সম্ভাবনাও তৈরি করা গেছে।

গবেষকেরা জানিয়েছেন, বিশাল আকারের এই গ্রহাণু আঘাত হানলে বিশাল ক্ষয়ক্ষতি হবে। যুক্তরাষ্ট্রের গবেষকেরা দাবি করছেন, মহাকাশে যদি ‘১৯৫০ ডিএ’গ্রহাণুকে আঘাত করে টুকরো করে  দেওয়া হয় তবে তা পৃথিবীর বিভিন্ন স্থানে দুর্ঘটনা ঘটাতে পারে এবং এর প্রভাব আরও মারাত্মক হতে পারে। এর পরিবর্তে এই গ্রহাণুর পৃষ্ঠে পরিবর্তন এনে যদি গতি পরিবর্তন ও একেবারে মহাকাশে একে ভেঙে দেওয়া সম্ভব হয় তবেই পৃথিবীকে এই গ্রহাণুর আঘাত থেকে বাঁচানো যাবে।